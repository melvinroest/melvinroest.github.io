<html>
<head>
  <link rel="stylesheet" type="text/css" href="custom.css">

  <noscript>
    <link rel="stylesheet" type="text/css" href="noscript.css">
  </noscript>
</head>
<body>

<h1>Met lof afstuderen?</h1>
<h2>Dit document is tijdelijk op het internet en wordt over een paar maanden verwijderd.
</h2>

<p>Geachte leden van de examencommissie,</p>

<p>Als mijn informatie van VUnet klopt dan zijn jullie waarschijnlijk:</p>

<ul>
<li> Prof. dr. J.M. Akkermans, </li>
<li> Dr. M. Hoogendoorn en </li>
<li> Dr. T. Bosse. </li>
</ul>

<p>
Ik meen mij nog te herinneren dat ik Research Methods heb gedaan bij Hans
Akkermans, een erg leuk vak! En de onderzoeksinteresse van Tibor Bosse vind
ik erg interessant en volgens mij gaf Tibor ooit een college bij Game
Studies over virtual agents en agressie. De vakken van Maarten Hoogendoorn
heb ik helaas wat minder meegemaakt. Jammer, want Machine Learning voor de
Quantified Self heeft bijvoorbeeld wel erg mijn interesse. Waarschijnlijk
hebben jullie mij weleens in de wandelgangen gezien. Maarten zag ik maandag
9 Juli nog even! Ik zeg vaak hoi tegen iedereen die ik (her)ken, een
Zwanenburgse dorpsgewoonte. En omdat ik tekstueel naar jullie schrijf is
het wellicht handig om even een gezicht in gedachte te hebben.
</p>

<p>
Op aanraden van mijn scriptiebegeleider (Prof. Dr. Anton Eliëns) en tweede
lezer (Dr. Ing. Sander Bakkes) dien ik een verzoek in om met lof af te
studeren. Dit was oorspronkelijk nooit mijn plan geweest omdat ik naar mijn
mening niet aan de formele eisen voldoe. Zij zeiden echter dat ik het
verzoek onder jullie ogen moet brengen omdat ik volgens hen een
uitzondering ben die een overweging waard is. Toen ik op Google ben gaan
zoeken wat cum laude precies inhield en allerlei inconsistente zaken zag
staan op elk niveau [0] begreep ik beter waarom ik de overweging aan jullie
over moet laten.
</p>

<p>
Anton zei dat ik een wellicht wat afwijkende student ben "maar met scriptie
en andere vakken binnen de specialisatie (multimedia) uitstekende
resultaten" heb behaald. Mijn specialisatie is te zien in mijn cijfers.
Alle multimedia vakken zijn een 7,5 en vaak hoger. En als ik meer
multimedia vakken had gedaan dan lag mijn cijfergemiddelde hoger, waren er
minder geweest dan lager. Dit valt zelfs te extrapoleren naar mijn eerste
bachelor IMM. Tijdens mijn eerste twee studiejaren in de master Computer
Science waren bepaalde multimediavakken al vervallen of werden ze voor de
laatste keer gegeven. Deze onzekerheid geeft stress, onnodige overhead en
(in mijn geval) zeer waarschijnlijk een lager cijfergemiddelde.
</p>

<p>
Zijn tweede punt is dat ik "een veelzijdige interesse" heb "vandaar de
langer dan gebruikelijke studieduur." Ik heb meerdere studies gedaan waar
in totaal 6 jaar voor stond en ik heb het in 6 jaar afgerond [1]. Nu is het
mij opgevallen dat deze veelzijdige interesse ook erg nodig is voor een
Computer Science student dat zich in Multimedia specialiseert. Dit komt
omdat Multimedia interdisciplinariteit vereist. Vakken als The Social Web,
Distributed Multimedia Systems, Knowledge and Media, Serious Games en
Multimedia Authoring zijn allemaal gebaat bij kennis in een sociale
wetenschap [2]. Zelfs Computer Graphics was gebaat bij een creatieve
vrijzinnige blik dat je eerder op de Rietveld Academie zou verwachten. Deze
interdisciplinariteit werd nauwelijks onderwezen in de opleiding en hij
vindt het een pluspunt dat ik dit op eigen initiatief heb gedaan door
Psychologie en Game Studies te studeren.
</p>

<p>
Sander Bakkes nam mij tijdens de master Game Studies onder zijn hoede en
samen heb ik met hem een paper gepubliceerd (genomineerd voor best paper
award). Hij en Dr. Frank Nack vonden dat ik om die reden een cum laude
verdiende bij Game Studies ? en de examencommissie blijkbaar ook. Ook daar
voldeed ik niet aan alle voorwaarden en schreef ik een soortgelijke brief.
Sander vindt dat ik dezelfde kwaliteit van schrijven weer heb
gedemonstreerd. Hij geeft mij het zelfvertrouwen om een paper te schrijven
over mijn Computer Science scriptie dat bedoeld is als publicatie voor een
conferentie. Die paper ga ik schrijven tijdens mijn zomervakantie. En dat
vinden zowel Sander als Anton een studieoverstijgende inzet en een (mits de
paper wordt geaccepteerd) studieoverstijgende prestatie.
</p>

<p>
Persoonlijk heb ik ook een argument. Ik heb studenten kritisch laten
nadenken met betrekking tot hun studie [3]. Ik heb elk jaar
geëxperimenteerd met studeren en aan de VU laten zien wat er beter kan. En
al mijn successen en gefaalde experimenten vertellen tegen Otto Schrofer
met als doel om de onderwijskwaliteit te verbeteren. Dergelijke zaken zijn
moeilijk te meten en vast te leggen in cijfers, maar zijn eventueel wel
punten die voor mij spreken.
</p>

<p>
Via Otto Schrofer hoorde ik dat er wordt geëist dat ik maximaal twee zessen
heb en dat betreft (formeel gezien) al als uitzondering. Mocht dat een
struikelblok zijn dan stel ik voor om Binary and Malware Analysis te
vervangen voor Distributed Systems. Het vak heb ik extracurriculair gedaan
en staat om die reden niet in mijn vakkenpakket. Daarnaast is een 600 level
vak hoger is dan een 400 level vak [4]. En het is te debateren in hoeverre
Distributed Systems versus Binary and Malware Analysis een core computer
science vak is met betrekking tot de multimedia specialisatie [5].
</p>

<p>
Kortom, ik hoop dat jullie mijn verzoek namens Sander en Anton overwegen
middels dezelfde flexibele, open en nieuwsgierige blik die ik naar mijn
studies ook had.
</p>

<p>
Met hartelijke groet,
Melvin Roest
</p>

<p>
[0] Interuniversitair, interfacultair, elk jaar een subtiel andere regels
en richtlijnen en journalistiek dat deze inconsistentie in kaart brengt.
</p>

<p>
[1] De studies zijn: Bsc. Psychologie + honours, 3 jaar; Msc. Information
Studies: Game Studies (cum laude), 1 jaar; Msc. Computer Science, 2 jaar.
Anton heeft het niet gehad over: werkervaring die ik op heb gedaan (bijv.
50 codingstudenten aan een baan helpen in 3 maandlange full-time bootcamps
als lead instructor bij NYCDA), vakken die ik buiten elke studie heb
gevolgd (bijv. Meditatie en Psychologie).
</p>

<p>
[2] Om eerlijk te zijn had ik het bij Distributed Multimedia Systems niet
verwacht, maar mijn paper ging over Quality of Experience en destijds
volgde ik veel psychologievakken en merkte ik dat de statistische methodes
andere namen hadden maar wel dezelfde principes. Tevens haalde ik het
hoogste cijfer van de klas voor die paper wat alleen maar nog meer deze
indruk gaf.
</p>

<p>
[3] Studentvoorlichter, mijn directe vriendenkring intensief helpen met
universitaire bureaucratie en naar de Ad Valvas stappen om mijn studietips
uit te lichten (zie
<a target="_blank" href="https://www.advalvas.vu.nl/tips-trucs/doe-de-dubbele-master">https://www.advalvas.vu.nl/tips-trucs/doe-de-dubbele-master</a> ). Ik heb
studenten altijd aangemoedigd om meer te studeren in kortere tijd en
ambitieus te zijn.
</p>

<p>
[4]
<a target="_blank" href="https://vunet.login.vu.nl/_layouts/SharePoint.Tridion.WebParts/download.aspx?cid=tcm%3a164-780133-16">https://vunet.login.vu.nl/_layouts/SharePoint.Tridion.WebParts/download.aspx?cid=tcm%3a164-780133-16</a>
</p>

<p>
[5] Distributed Systems gaat met name over gedistribueerde algoritmes en in
het verlengde genetwerkte computers, een belangrijk onderdeel van
Multimedia. Echter, de kern van dit onderwerp is behandeld in het vak
Distributed Multimedia Systems. Binary and Malware Analysis is een
belangrijk vak om een onderzoekende security mentaliteit te hebben in
multimedia applicaties, het is een vorm van denken dat normaliter ontbreekt
in een multimedia opleiding. De pragmatische doch academische insteek hoe:
een besturingssysteem werkt, hoe een computer werkt, hoe C werkt, hoe een
ISA werkt, en hoe assembly werkt geeft het net zoveel bestaansrecht als
Distributed Systems. Plus, en dit zien veel mensen over het hoofd, het is
de beste course in het leren debuggen van een applicatie (+20 uur in GDB).
</p>
  
</body>
</html>
